# Finish the order

## Ontwikkeld door: Wimme, Rodrigo, Gerben, Jalil en Kean

## Overzicht

Welkom in de wereld van deeg, suiker en drukte! In dit spel strijden de spelers als bakkers om ingrediënten te verzamelen, lekkernijen te bakken en bestellingen te voltooien. Alleen degene die zijn werkbank het slimst organiseert en zijn klanten het snelst bedient, komt als winnaar uit de oven.

## Aantal spelers

3–4 spelers

## Doel van het spel

Het doel is om zoveel mogelijk bestellingen te voltooien binnen 10 speelrondes.
Elke voltooide bestelling levert punten op. De speler met de meeste punten aan het einde van het spel wint.

## Benodigdheden

* Kaarten met bestellingen (elk bevat een lijst van vereiste producten)
* Productkaarten (brood, croissant, koffiekoek en taart)
* Ingrediëntkaarten (ei, melk, bloem, boter, suiker, water)
* Spelregels

## Voorbereiding

1. Leg de stapels kaarten op tafel:

   * Een stapel met bestellingen.
   * Een trekstapel voor elk producttype.
   * Een gezamenlijke stapel met ingrediënten.
2. Bepaal de startspeler.
3. Deel **2 ingrediëntkaarten** uit per speler.
4. Draai **5 bestellingskaarten** open en leg ze op een rij in het midden zodat spelers deze later kunnen inruilen zodra ze de juiste producten hebben.

## Recepten

Om producten te maken heb je de volgende ingrediënten nodig:

* **Brood** = Bloem + Water (2 ingrediënten)
* **Croissant** = Bloem + Boter + Melk (3 ingrediënten)
* **Koffiekoek** = Water + Suiker + Boter (3 ingrediënten)
* **Taart** = Bloem + Suiker + 2x Ei + Melk (5 ingrediënten)

## Bestellingen

In het spel zitten 36 bestellingskaarten, verdeeld in drie moeilijkheidsgraden:

* **15 bestellingen met 1 product** → meestal 1 punt, *maar Taart levert 2 punten op*.
* **15 bestellingen met 2 producten** → meestal 3 punten, *maar als er een Taart in zit, is de bestelling 4 punten waard*.
* **6 bestellingen met 3 producten** → meestal 5 punten, *maar als er een Taart in zit, is de bestelling 6 punten waard*.

Zodra een speler een bestelling voltooit en deze wegneemt, wordt er onmiddellijk een nieuwe bestellingskaart open in het midden gelegd zodat er altijd keuzes beschikbaar blijven en spelers hun strategie kunnen bijsturen.

## Spelverloop

Het spel wordt gespeeld in beurten, met de klok mee. Elke beurt bestaat uit de volgende stappen:
- **Iedere speler heeft 1 minuut voor zijn beurt, er word getimed.**

1. **Ingrediënt pakken**

   * Elke speler start het spel met **5 ingrediëntkaarten**.
   * Aan het begin van je beurt trek je 3 ingrediëntkaart van de gezamenlijke stapel.
   * Een speler mag *op het einde van zijn of haar beurt* maximaal 9 ingrediëntkaarten in de hand hebben. Heb je er meer, dan moet je proberen te ruilen, bakken of weggeven voor het einde van je beurt.
   * Je mag 2 dezelfde kaarten onderaan de stapel leggen om in te wisselen voor de bovenste kaart.

2. **Ruilen**

   * Na het pakken van je kaart mag er ook geruild worden; je mag enkel ruilen met de speler die nu aan de beurt is.
   * Alle soorten ruilacties zijn toegestaan: 3 ingrediënten voor een compleet product, beloftes, weggeven, ...

3. **Ingrediënten omruilen voor een product**
  
   * Als een speler voldoende ingrediënten heeft voor een bepaald product, mag hij/zij deze kaarten afleggen en een productkaart nemen van de bijbehorende productstapel.
   * De gebruikte ingrediëntkaarten worden onderaan de ingrediëntstapel gelegd.
   * De productkaart mag je **afgedekt** op tafel leggen. Zo ziet de rest niet welke producten je al hebt. De productkaart telt **niet** mee voor de limiet van 9 handkaarten.

4. **Producten inleveren voor een bestelling**

   * Als een speler de juiste combinatie van producten bezit die overeenkomt met een bestelling, mag hij/zij deze producten afleggen en de bestelling voltooien.
   * De producten worden teruggelegd op hun respectieve productstapels.
   * De speler legt de bestellingkaart open voor zich neer en verdient het aantal punten dat op de bestelkaart staat.
   * **Wanneer een speler een bestelling voltooit, wordt er meteen een nieuwe bestellingskaart opengelegd** zodat er altijd keuzes beschikbaar blijven.
   * De speler mag meerdere bestellingen per beurt afleggen.

Daarna gaat de beurt naar de volgende speler.

## Einde van het spel

Het spel eindigt na 10 speelrondes.
De speler met de meeste voltooide bestellingspunten wint. Bij een gelijke stand wint de speler met de meeste overgebleven producten.
Elk afgemaakt product op't einde van het spel dat je nog heb is een half punt waard.

## Spelgids en tips

* Het kan slim zijn om ingrediënten te sparen zodat je meerdere producten tegelijk kunt maken.
* Let op welke bestellingen nog beschikbaar zijn en plan vooruit.
* Beheer je handlimiet goed: soms is het beter om direct om te ruilen dan om te wachten.





